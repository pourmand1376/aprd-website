---
title: چگونه کتاب‌ها و مقالات انگلیسی رو دانلود کنیم؟ 
date: 2021-07-22 00:00:00 +03:30
# modified: 2020-10-07 10:49:47 +03:30
fatags: ["دانلود"]
description:  روش دانلود سرراست و مستقیم تقریبا همه مقالات و کتاب‌ها
image: "/DownloadBooks/book.jpeg"
comments: true
---


![](book.jpeg)

راستش خودم هم خیلی با دانلود جدیدترین مقالات و حتی کتاب‌های انگلیسی مشکل داشتم. یه سری سایت پیدا کردم که با این که اکثرا از نظر کپی رایت مشکل دارند ولی خب چه کنیم دیگه. 

## کتاب
تقریبا همه کتاب‌های جدیدی که میان در سایت [z-lib.org](https://z-lib.org/) بعد از مدتی گذاشته میشن که متاسفانه دیدم یه سری سایت‌های ایرانی، دقیقا همون کتاب‌ها رو میفروشن. 

از همین سایت میتونید مقاله هم دانلود کنید، ولی همه مقالات رو نداره. البته یه محدودیت دانلود روزانه هم داره که روی IP ست میشه. اگر خواستید بیشتر دانلود کنید میتونید اولا لاگین کنید ولی اگر بازهم کافی نبود واستون، میتونید ایپی رو عوض کنید. فیلترشکن هم که الی ماشاءالله.

این سایت بعد از مدت‌ها توسط وزارت دفاع آمریکا بسته شد! در واقع اطلاعات سایت در وب هست ولی تمام دامنه‌های z-lib بسته شدند. آدرس جدید این سایت [Z-Library Project](https://singlelogin.me/) هست ولی اگر خواستید استفاده کنید باید از تور استفاده کنید که توصیه نمی‌کنم. 

من چند تا سایت دیگه هم می‌شناسم که اینجا می‌گذارم. من خودم از اینجا استفاده می‌کنم و معمولا همه کتاب‌ها همین‌جا پیدا میشن. 
- [Library Genesis](https://libgen.is/)
- [Anna’s Archive](https://www.annas-archive.org/)
- [Ebookee: Free Download eBooks Search Engine!](https://ebookee.com/)
- [PDF Drive - Search and download PDF files for free.](http://www.pdfdrive.com/)


## مقاله
یه سری مقالات که در [ارکایو](https://arxiv.org/) منتشر میشن و یه سری های دیگه open access هستند و بصورت رایگان قابل دانلود هستن. من اونها رو کار ندارم. برای دانلود بقیه مقالات دو تا راه دارید: استفاده از سایت‌های خارجی یا ایرانی. 
### سایت‌های خارجی
یه راه متداول دانلود مقاله استفاده از [سای هاب](https://sci-hub.se/) هست (این سایت url های مختلفی داره. اگر این مشکل داره تو گوگل سرچ کنید از یکی دیگه‌اش استفاده کنید).

میتونید به سادگی DOI مقاله (همون شناسه یکتای مقاله که با doi.org شروع میشه) رو به اخر ادرسش بچسبونید و دانلود کنید. اینجوری:
> https://sci-hub.se/my-doi

یک extension کروم هم برای سای‌هاب هست که می‌تونید استفاده کنید. 
- [Chrome Web Store - Extensions](https://chrome.google.com/webstore/detail/sci-hub-x-now/gmmnidkpkgiohfdoenhpghbilmeeagjj)
- [Sci-Hub](https://sci-hub.hkvisa.net/)

### سایت‌های ایرانی
راه بعدی هم استفاده از [سمنتاک](https://semanta.ir/) هست که اکانتش رو دانشگاه بهمون داده. اگر در حال تحصیل هستید میتونید اکانتش رو با ایمیل دانشجویی‌تون بگیرید. یه اعتبار اولیه‌ای رو بهتون میده. این اعتبار اولیه قابل شارژه یعنی اگر تموم شد هم چیز مهمی نیست به کتابخانه دانشگاه‌تون یه ایمیل میدین براتون شارژ میکنند.

بعد برای دانلود مقاله اصولا منوی دسترسی مستقیم رو باید بزنید. بعد میتونید از اونجا سرویس جستجوگر خودتون رو انتخاب کنید مثلا pubmed یا گوگل اسکالر.

بعد از اون یک سایتی شبیه سایت google scholar رو براتون میاره. اگر به ادرسش دقت کنید خود سایت گوگل اسکالر نیست. یک سایت شبیه سازی شده گوگل هست. بعد از اینجا اکثر چیزهایی که جستجو کنید و براتون بیاره پریمیوم هستند. یعنی مثلا سایت sciencedirect رو بدون لاگین دسترسی کامل دارید. باز هم اگر به ادرس ها دقت کنید همگی تغییر کردن و مال خود سایت اصلی اش نیستند اما یک کپی دقیق از همون سایت رو دارید.

علاوه بر google scholar که دارین سرویس های بیشتری هم برای جستجو در صفحه اولش براتون میاره که خب میتونید استفاده کنید. دسترسی ها فقط از این سایت به این شکل پریمیوم هستند. با این روش حتی به فیلم‌های مقاله که قبلا نمیتونستید دسترسی پیدا کنید دسترسی دارید.

سایت سمنتا یا سمنتاک یه منوی سفارشات هم داره که اتفاقا خیلی زود تهیه میشه منبع مورد نظر ولی از اعتبارتون کم میشه و البته روش پیشفرض هم این نیست. برای این استفاده میشه که اگر یه مقاله‌ای رو از دسترسی مستقیم پیدا نکردید و هیچ جای دیگه‌ای هم نبود اونجا درخواست میدید.

**تجربه شخصی:** معمولا مقاله های خیلی جدید (مثلا ۱ هفته یا ۱ ماه پیش) که با روش های دیگه مثل sci-hub پیدا نمیشن از طریق دسترسی مستقیم سمنتاک به سادگی قابل دانلود هستند.

یک سایت Gigalib هم داریم که مشابه سمنتاک هست. شریف قبلا مدتی سمنتاک رو کنار گذاشت و از گیگالیب استفاده کرد که با اعتراض دوستان مجددا به سمنتاک برگشتیم. البته به نظر من گیگالیب هم سایت خوبی بود. 

مدت‌ها بعد از این نوشته مطلب زیر رو پیدا کردم که انصافا همه حرف‌ها من + کلی حرف مفید دیگه رو به اشتراک می‌ذاره. حتما توصیه می‌کنم.
[How to Access Academic Studies](https://blog.yaelwrites.com/how-to-bypass-paywalls-to-access-academic-studies/)

لطفا اگر شما هم منبعی برای تهیه مقالات و کتاب‌ها میشناسید به اشتراک بذارید.


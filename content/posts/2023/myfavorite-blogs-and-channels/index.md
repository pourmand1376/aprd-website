---
title: کانال‌ها و وبلاگ‌های مورد علاقه‌ من
date: 2023-04-12 00:00:00 +03:30
fatags: ["معرفی","وبلاگ"]
description: در این پست کانال‌ها و وبلاگ‌هایی که مرتبا دنبال می‌کنم رو معرفی می‌کنم. 
cover:
  image: ""
comments: true
---

چند وقت با یکی از بچه‌ها صحبت می‌کردم، می‌گفت: «اکثر بچه‌هایی که شریف می‌خونند، یه حالت کمال‌طلبی (Perfectionism) دارند. یعنی تا چیزی خیلی کامل انجام نشه، راضی نمیشن. »

امروز داشتم فکر می‌کردم دیدم راست میگه. تو پست گذاشتن هم کمال‌گرا شدم. به نظرم اصلا ویژگی خوبی نیست. هر چیزی از حد خودش بگذره، می‌تونه مضر باشه. 

با خودم گفتم بد نیست یه سری کانال‌ها و وبلاگ‌های فارسی که دنبال می‌کنم رو معرفی کنم و به تدریج کامل‌شون کنم، شاید به درد کسی بخوره. معتقدم نهایتا این اشتراک‌گذاری‌ها به افزایش هوش جمعی کمک می‌کنه. به شخصه خیلی دوست دارم بدونم کسانی که دنبالشون می‌کنم، از چه منابعی برای مطالعه استفاده می‌کنند و از چه افرادی تاثیر می‌گیرند؛ به همین دلیل از خودم شروع می‌کنم :)

[متمم | محل توسعه مهارتهای من](https://motamem.org/)
مهم‌ترین سایتی که تقریبا هر روز بهش سر می‌زنم همینه. متمم یکی دو تا مقاله آموزشی نیست که از سایت‌های خارجی کپی کرده باشند. متمم رو به معنای واقعی کلمه تالیف کردند. خود سایت یه طرف، کامنت‌هایی که متممی‌ها توی سایت می‌ذارن یه طرف. 

تو مسیر شغلی که در آینده برای خودم در نظر گرفتم، احتمالا جایی می‌رسه که باید یه سری وظایف رو بین چند نفر تقسیم کنم و فکر می‌کنم دانش مدیریت به دردم بخوره. 

[روزنوشته‌های محمدرضا شعبانعلی | روزنوشته های محمدرضا شعبانعلی درباره‌ی روزمرگی‌ها، مسائل اجتماعی، فرهنگ، مدیریت و توسعه فردی](https://mrshabanali.com/)

یکی از باارزش‌ترین گنجینه‌های وب‌فارسی، روزنوشته‌های استادم، محمدرضا شعبانعلی هست. بسیار ازشون یاد گرفتم و هنوزم یاد می‌گیرم. 

تو تصمیم‌گیری و به طور کلی زندگیم ایشون رو الگوی خودم قرار دادم. به نظرم اگر به وبلاگ‌شون سر بزنید پشیمون نمی‌شید. 

[گاه‌نوشته‌های میثم مدنی - حوزه علوم رایانه، داده، تصمیم و کتاب‌خوانی](https://blog.madani.pro/)
آقای مدنی هم تحلیل‌های واقع‌بینانه‌ای دارند. طرز فکریشون رو دوست دارم چون سعی نمی‌کنند جوری صحبت کنند که همه راضی باشند. جوری صحبت می‌کنند که فکر می‌کنند. مرزهاشون هم کامل مشخصه. البته اخیرا بیشتر در اکانت لینکداین‌شون می‌نویسند. 

[وقایع اقتصادیه - پویا ناظران](https://t.me/Economics_and_Finance)
پویا ناظران در زمینه اقتصاد فعالیت می‌کنه و حرف‌های جالبی می‌زنه. قاعدتا من هیچی از اقتصاد سر در نمیارم ولی به نظرم آدم منطقی‌ای هست و ارزش دنبال کردن داره. 

[چرتکه](https://t.me/chortkeh_media)
چرتکه رو هم اخیرا پیدا کردم. ویدئوهای کوتاه اقتصادی می‌ذاره و مفیده. [کانال چراز](https://t.me/choraz) هم برای من همین کارکرد رو دارد. 

[دکتر آذرخش مکری](https://t.me/DrAzarakhshMokri)
ایشون روان‌پزشک قابلی هستند. چند تا ویدئو ازشون بصورت محدود دیدم ولی فرصت نکردم خیلی ساختار یافته دنبال‌شون کنم. 

[تارنمای رسمی محسن رنانی](http://renani.net/)
آقای رنانی رو به چند وقت پیش از تحلیل «آخرین تار موی» که ارائه دادند شناختم. مشخصا انسان نکته‌بین و باسوادی هستند. طرز حرف‌ زدنشون به شدت خاصه. 

من کمتر کسی رو دیدم که بتونه (و البته جرئت داشته باشه) انقدر شفاف حرف بزنه. 

[دست نوشته‌های یک دیوانه](https://moshirfar.com/)
یاور مشیرفر وبلاگی هم وبلاگ مفیدی داره. یکی از مهم‌ترین دغدغه‌هاشون «توسعه پایدار» هست و در موردش مطلب می‌نویسند. همچنین یک «کتاب زنده» دارند و راجع به شخصی‌ترین نظرات‌شون می‌نویسند. 

ایده کتاب‌ زنده خیلی ایده جالبی هست. من دو نفر دیگه رو هم دیدم که کار مشابهی انجام دادند و تجربیات‌شون رو در قالب یک کتاب نوشتند و عرضه کردند که به نظرم سنت پسندیده‌ای هست. 

یکی آقای «[لوکوموتیو](https://www.locomo.tips/)» هستند که در توییتر هم فعالیت دارند و همچنین اخیرا پادکست ضبط می‌کنند و دیگری «[علی نیرومند](https://www.linkedin.com/in/aliniroomandrad/)» که تو لینکداین فعالیت دارند.

[جادی، کیبورد آزاد - Jadi](https://t.me/jadinet) - [RadioGeek | رادیوگیک](https://t.me/jadiradio)
بعید می‌دونم کسی تو حوزه کامپیوتر فعالیت کنه و جادی رو نشناسه. جادی خودش برنده و نیاز به معرفی نداره. 

[بینوشا](https://www.aparat.com/Binoshacast/) 
اگر بخوام فقط یک نفر رو در زمینه بررسی و تحلیل لپ‌تاب و موبایل معرفی کنم اون بینوشا هست. علتش هم اینه که همیشه واقع‌گرایانه نظر میده. تحلیل‌هاش هم اینطوری نیست که بیاد مشخصات لپ‌تاب و موبایل رو از رو بخونه و بگه «هر چیز مزایا و معایب خاص خودش رو داره» و از این دست کلی‌گویی‌های به درد نخور. 

واقعا میره چند روز بررسی می‌کنه و تمام ایرادات لپ‌تاب رو درمیاره و صادقانه میگه. نقاط قوتش رو هم به خوبی تحلیل می‌کنه. 

[کانال خبری، تحلیلی و انتقادی با موضوع فناوری اطلاعات و امنیت](https://t.me/PingChannel)
این کانال تو حوزه امنیت دیجیتال مطالب خوب و مفیدی می‌نویسه.

[Milad Nouri（ツ） میلاد نوری](https://t.me/MiladNouriChannel)
میلاد نوری هم بعضا تو تلگرام و توییتر مطالب مفیدی می‌گذاره. 

[محمدعلی جنت خواه](https://t.me/jannatkhah_ir)
مدتی آقای جنت‌خواه رو دنبال می‌کردم و استوری‌های ایسنتاگرامش رو مطالعه می‌کردم ولی با دیدگاه‌هاش خیلی زاویه داشتم و دارم. به نظرم تو استوری‌هاش خیلی رادیکال صحبت می‌کنه ولی ویس‌ها و مطالب صوتی و تصویری‌اش خیلی منطقی هستند و خیلی چیزها میشه ازشون یاد گرفت. 

[«گنجینه‌های وب» ورژن 5.2 :: ایمان میرزایی](https://iiman.blog.ir/page/%DA%AF%D9%84%DA%86%DB%8C%D9%86-%D9%81%D8%B6%D8%A7%DB%8C-%D9%88%D8%A8)

[رضا اجتهادی | افکار مکتوب من](https://t.me/RezaEjtehadi)
دکتر رضا اجتهادی استاد فیزیک شریف هستند. ایشون رو از ویدئو معروف‌شون در باب انرژی هسته‌ای شناختم و نظراتشون رو دنبال می‌کنم. مشخصا انسان خوش‌فکری هستند اما برون‌ریزی زیادی نسبت به مسائل جامعه ندارند. 

[یادداشت های پراکنده - وحید کریمی پور- دانشگاه صنعتی شریف](https://t.me/vahidkarimipour)
دکتر کریمی پور هم استاد فیزیک شریف هستند. کلا اساتید فیزیک شریف نسبت به بقیه دانشکده‌ها خیلی فعال‌تر هستند. شاید یه علتش این باشه که معمولا اساتید اونجا مسن‌تر هستند.

---
title: کانال‌ها و وبلاگ‌های مورد علاقه‌ من
date: 2023-04-12 00:00:00 +03:30
modified: 2023-04-29 00:00:00 +03:30
fatags: ["معرفی","وبلاگ"]
description: در این پست کانال‌ها و وبلاگ‌هایی که مرتبا دنبال می‌کنم رو معرفی می‌کنم. 
cover:
  image: ""
comments: true
---

چند وقت با یکی از بچه‌ها صحبت می‌کردم، می‌گفت: «اکثر بچه‌هایی که شریف می‌خونند، یه حالت کمال‌طلبی (Perfectionism) دارند. یعنی تا چیزی خیلی کامل انجام نشه، راضی نمیشن. »

امروز داشتم فکر می‌کردم دیدم راست میگه. تو پست گذاشتن هم کمال‌گرا شدم. به نظرم اصلا ویژگی خوبی نیست. هر چیزی از حد خودش بگذره، می‌تونه مضر باشه. 

با خودم گفتم بد نیست یه سری کانال‌ها و وبلاگ‌های فارسی که دنبال می‌کنم رو معرفی کنم و به تدریج کامل‌شون کنم، شاید به درد کسی بخوره. معتقدم نهایتا این اشتراک‌گذاری‌ها به افزایش هوش جمعی کمک می‌کنه. به شخصه خیلی دوست دارم بدونم کسانی که دنبالشون می‌کنم، از چه منابعی برای مطالعه استفاده می‌کنند و از چه افرادی تاثیر می‌گیرند؛ به همین دلیل از خودم شروع می‌کنم :)

[متمم | محل توسعه مهارتهای من](https://motamem.org/)

مهم‌ترین سایتی که تقریبا هر روز بهش سر می‌زنم همینه. متمم یکی دو تا مقاله آموزشی نیست که از سایت‌های خارجی کپی کرده باشند. متمم رو به معنای واقعی کلمه تالیف کردند. خود سایت یه طرف، کامنت‌هایی که متممی‌ها توی سایت می‌ذارن یه طرف. 

تو مسیر شغلی که در آینده برای خودم در نظر گرفتم، متمم بسیار می‌تونه بهم کمک کنه. در واقع برای توسعه «مهارت‌های نرم» و «مهارت‌های مدیریتی» که در آینده احتمالا بهشون نیاز خواهم داشت، متمم رو مرتب دنبال خواهم کرد. 

[روزنوشته‌های محمدرضا شعبانعلی | روزنوشته های محمدرضا شعبانعلی درباره‌ی روزمرگی‌ها، مسائل اجتماعی، فرهنگ، مدیریت و توسعه فردی](https://mrshabanali.com/)

یکی از باارزش‌ترین گنجینه‌های وب‌فارسی، روزنوشته‌های استادم، محمدرضا شعبانعلی هست. بسیار ازشون یاد گرفتم و هنوزم یاد می‌گیرم. 

تو تصمیم‌گیری و به طور کلی زندگیم ایشون رو الگوی خودم قرار دادم. به نظرم اگر به وبلاگ‌شون سر بزنید پشیمون نمی‌شید. 

[گاه‌نوشته‌های میثم مدنی - حوزه علوم رایانه، داده، تصمیم و کتاب‌خوانی](https://blog.madani.pro/)

آقای مدنی هم تحلیل‌های واقع‌بینانه‌ای دارند. طرز فکریشون رو دوست دارم چون سعی نمی‌کنند جوری صحبت کنند که همه راضی باشند. جوری صحبت می‌کنند که فکر می‌کنند. مرزهاشون هم کامل مشخصه. البته اخیرا بیشتر در اکانت لینکداین‌شون می‌نویسند. 

[Paul Graham](http://www.paulgraham.com/)

یک وبلاگ با ظاهری نسبتاً ساده که حرف‌های ارزشمندی داخلش زده شده. راجع به زندگی، کسب و کار، ایده، کاربزرگ و مطالبی از این دست. 

[وقایع اقتصادیه - پویا ناظران](https://t.me/Economics_and_Finance)

پویا ناظران در زمینه اقتصاد فعالیت می‌کنه و حرف‌های جالبی می‌زنه. قاعدتا من هیچی از اقتصاد سر در نمیارم ولی به نظرم آدم منطقی‌ای هست و ارزش دنبال کردن داره. 

[Kian - ویرگول](https://virgool.io/@kian1024)
وبلاگ قشنگی داره و چند پست در باب بیهوده و عبث بودن دنیای آکادمیک نوشته که خوندن‌شون خالی از لطف نیست ([+](https://virgool.io/@kian1024/%D9%86%DA%AF%D8%A7%D9%87%DB%8C-%D8%A8%D9%87-%D8%AF%D9%86%DB%8C%D8%A7%DB%8C-%D9%85%D8%AA%D9%86%D8%A7%D9%82%D8%B6%D9%90-%D9%BE%DA%98%D9%88%D9%87%D8%B4-%D8%A2%DA%A9%D8%A7%D8%AF%D9%85%DB%8C%DA%A9-ljv1xjfknecq))! 

[چرتکه](https://t.me/chortkeh_media)

چرتکه رو هم اخیرا پیدا کردم. ویدئوهای کوتاه اقتصادی می‌ذاره و مفیده. [کانال چراز](https://t.me/choraz) هم برای من همین کارکرد رو دارد. 

[دکتر آذرخش مکری](https://t.me/DrAzarakhshMokri)

ایشون روان‌پزشک قابلی هستند. چند تا ویدئو ازشون بصورت محدود دیدم ولی فرصت نکردم خیلی ساختار یافته دنبال‌شون کنم. 

[تارنمای رسمی محسن رنانی](http://renani.net/)

آقای رنانی رو به چند وقت پیش از تحلیل «آخرین تار موی» که ارائه دادند شناختم. مشخصا انسان نکته‌بین و باسوادی هستند. طرز حرف‌ زدنشون به شدت خاصه. 

من کمتر کسی رو دیدم که بتونه (و البته جرئت داشته باشه) انقدر شفاف حرف بزنه. 

[دست نوشته‌های یک دیوانه](https://moshirfar.com/)

یاور مشیرفر وبلاگی هم وبلاگ مفیدی داره. یکی از مهم‌ترین دغدغه‌هاشون «توسعه پایدار» هست و در موردش مطلب می‌نویسند. همچنین یک «کتاب زنده» دارند و راجع به شخصی‌ترین نظرات‌شون می‌نویسند. 

ایده کتاب‌ زنده خیلی ایده جالبی هست. من دو نفر دیگه رو هم دیدم که کار مشابهی انجام دادند و تجربیات‌شون رو در قالب یک کتاب نوشتند و عرضه کردند که به نظرم سنت پسندیده‌ای هست. 

یکی آقای «[لوکوموتیو](https://www.locomo.tips/)» هستند که در توییتر هم فعالیت دارند و همچنین اخیرا پادکست ضبط می‌کنند و دیگری «[علی نیرومند](https://www.linkedin.com/in/aliniroomandrad/)» که تو لینکداین فعالیت دارند.

[هیچ و پوچیهای زندگی – هیچ و پوچیهای زندگی](https://amirtaghavi.com/)

[جادی، کیبورد آزاد - Jadi](https://t.me/jadinet) - [RadioGeek | رادیوگیک](https://t.me/jadiradio)

بعید می‌دونم کسی تو حوزه کامپیوتر فعالیت کنه و جادی رو نشناسه. جادی خودش برنده و نیاز به معرفی نداره. 

[بینوشا](https://www.aparat.com/Binoshacast/) 

اگر بخوام فقط یک نفر رو در زمینه بررسی و تحلیل لپ‌تاب و موبایل معرفی کنم اون بینوشا (امین خلیقی) هست. علتش هم اینه که همیشه واقع‌گرایانه نظر میده. تحلیل‌هاش هم اینطوری نیست که بیاد مشخصات لپ‌تاب و موبایل رو از رو بخونه و بگه «هر چیز مزایا و معایب خاص خودش رو داره».

واقعا میره چند روز بررسی می‌کنه و تمام ایرادات لپ‌تاب رو درمیاره و صادقانه میگه. نقاط قوتش رو هم به خوبی تحلیل می‌کنه. حتی یک ویدئو داره که میگه چرا هیچ وقت نباید خرید لپ‌تاب رو حضوری انجام بدیم. شاید حرفش رادیکال باشه اما تو این دور و زمونه که همه بلدن کلی‌گویی کنند، من ترجیح میدم حرفی رو بشنوم که ذهنم تعجب کنه و به فکر وادار بشم. 

اون نتیجه بینابینی (که ما همیشه فکر می‌کنیم لابد بهتره) رو هم خودم بلدم بگیرم. 

[آموزش کامپیوتر به زبان ساده - چهارراه کامپیوتر](https://4rahecomputer.com/)

[DevOps Hobbies](https://www.youtube.com/channel/UCve--OvdZ5YROq4BEKyedCw)
یک کانال یوتیوب فارسی بسیار مفید در حوزه تکنولوژی که مباحثی DevOps رو توضیح میده. 

[کانال خبری، تحلیلی و انتقادی با موضوع فناوری اطلاعات و امنیت (کانال پینگ)](https://t.me/PingChannel)

این کانال تو حوزه امنیت دیجیتال مطالب خوب و مفیدی می‌نویسه.

[Milad Nouri（ツ） میلاد نوری](https://t.me/MiladNouriChannel)

میلاد نوری هم بعضا تو تلگرام و توییتر مطالب مفیدی می‌گذاره. 

[«گنجینه‌های وب» ورژن 5.2 :: ایمان میرزایی](https://iiman.blog.ir/page/%DA%AF%D9%84%DA%86%DB%8C%D9%86-%D9%81%D8%B6%D8%A7%DB%8C-%D9%88%D8%A8)

[اهل‌ نوشتن - تجربه‌های تازۀ نویسندگان](https://ahleneveshtan.ir/)

[رضا اجتهادی | افکار مکتوب من](https://t.me/RezaEjtehadi)

دکتر رضا اجتهادی استاد فیزیک شریف هستند. ایشون رو از ویدئو معروف‌شون در باب انرژی هسته‌ای شناختم و نظراتشون رو دنبال می‌کنم. مشخصا انسان خوش‌فکری هستند اما برون‌ریزی زیادی نسبت به مسائل جامعه ندارند. 

[یادداشت های پراکنده - وحید کریمی پور- دانشگاه صنعتی شریف](https://t.me/vahidkarimipour)

دکتر کریمی پور هم استاد فیزیک شریف هستند. کلا اساتید فیزیک شریف نسبت به بقیه دانشکده‌ها خیلی فعال‌تر هستند. شاید یه علتش این باشه که معمولا اساتید اونجا مسن‌تر هستند.

وب‌سایت‌های انگلیسی رو هم که استفاده می‌‌کنم در [اینجا](https://amirpourmand.ir/posts/2021/useful-sites/) نوشتم. هر دو تا پست رو هم هر وقت چیز جدیدی پیدا کنم آپدیت‌شون می‌کنم.

فکر می‌کنم نوشتن این نوع مطالب باعث میشه خودآگاهی بیشتری پیدا کنم که چه کسی رو چه مدتی هست دنبال می‌کنم و محتوای چه افرادی رو مصرف می‌کنم! 

امیدوارم که این پست براتون مفید بوده باشه. 
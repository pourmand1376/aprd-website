---
title: "درباره من"
comments: false
showtoc: false
---

<img src="prof_pic.jpg#center" style="border-radius: 50px;" alt="Profile Image" width='300'>

امیر پورمند هستم. پور(پسر)مند یعنی دارای پسر. احتمالاً اجداد من زیاد پسر داشتند.

متولد مهر ۱۳۷۶ هستم. در دورهٔ متوسطه ریاضی فیزیک خوندم و سال ۱۳۹۵ از دبیرستان نمونه دولتی ملک ثابت (واقع در یزد) فارغ التحصیل شدم و همون سال در دانشکده مهندسی کامپیوتر دانشگاه یزد به ادامه تحصیل پرداختم.

از همون ابتدا در کنار تحصیل، در شرکت نرم‌افزاری آماپردازش ایساتیس (سپند) مشغول به کار شدم و روی اکوسیستم دات نت کار کردم. روی پروژه‌های متنوعی هم کار کردم: از گزارش‌ساز پویا StimulReport تا بهینه‌سازی کوئری‌های SQL-Server تا اتصال به کلی دستگاه پوز و ترازو و وب‌سرویس پیامکی. اواخر کارم هم یک Restful API برای نرم‌افزار اندروید توسعه دادم که تا اونجا که اطلاع دارم هنوز به خوبی کار می‌کنه.

بعد از مدتی تصمیم گرفتم که در هوش مصنوعی ادامه تحصیل بدم. در سال ۱۳۹۹ با [رتبه نخست (در تمام گرایش‌ها)](https://aprd.ir/computer-engineering-masters-exam/) وارد رشته هوش مصنوعی دانشگاه صنعتی شریف شدم. همچنین در المپیاد دانشجویی مهندسی کامپیوتر هم موفق به کسب [مدال نقره](https://aprd.ir/olympiad-computer-engineering/) شدم.

دو سال زیر نظر [دکتر حمیدرضا ربیعی](http://sharif.edu/~rabiee/) در [آزمایشگاه DML](http://dml.ir/) فعالیت داشتم و در خرداد ۱۴۰۲ دفاع کردم و یه سال هم تو کارگزاری مفید با عنوان ML Engineer فعالیت داشتم. 

در اوقات فراغت روی پروژه‌های متن باز در [Github](https://github.com/pourmand1376) مشارکت می‌کنم و در [Kaggle](https://kaggle.com/amirpourmand) هم فعالیت‌هایی داشتم و دارم.

بعضی وقت‌ها چیزهایی که به نظرم می‌تونه برای بقیه هم مفید باشه اینجا می‌نویسم. [اینجا](https://amirpourmand.ir) هم وبلاگ انگلیسی منه. هدفم از نوشتن وبلاگ، فراموش‌کردن موضوعات هست. یه سری مسائل ذهنم رو درگیر می‌کنه و دوست دارم یک بار به صورت مسنجم در موردشون صحبت کنم که بتونم راحت‌تر فراموش کنم.

در کنار هوش مصنوعی به مباحث مدیریتی (MBA) علاقه‌مندم و از طریق [سایت متمم](https://motamem.org/profile/127223/) دارم یه چیزهایی رو در موردش یاد می‌گیرم.

سعی می‌کنم تقریباً همه نوشته‌هام رو در همین‌ وبلاگ منتشر کنم و فعلاً جز [Linkedin](https://www.linkedin.com/in/amir-pourmand/) شبکه اجتماعی فعال دیگه‌ای ندارم. البته دو تا کانال تلگرام ([این](https://t.me/pourmand_amir) و [این](https://t.me/ai_station_fa)) هست که پست‌هام اتوماتیک اونجا فروارد میشه ولی فعالیتی داخلش ندارم و همه چیزش اتوماتیکه. 

بهترین روش ارتباط گرفتن با من ایمیل هست. فقط ترجیح میدم اگر سؤالی رو میشه بصورت کامنت در همین وبلاگ ارسال کرد، در کامنت ارسال بشه و جوابش رو هم در کامنت بدم. علتش هم واضحه. وقتی عمومی می‌نویسم، تعداد خیلی بیشتری ممکنه بخونند و منم راحت‌ترم که طولانی‌تر بنویسم. شاید یه چیزی ازش دربیاد. شایدم نه :))

تو[ این صفحه](https://aprd.ir/bookmarks/) هم بوک‌مارک‌هام رو ذخیره می‌کنم. عمومی می‌گذارم که شاید به درد شما هم بخوره.
